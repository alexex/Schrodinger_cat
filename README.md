Il gatto di Schrodinger, un modo diverso di vedere le cose.

Questo è un piccolo esperimento mentale che propone una diversa interpretazione del famoso paradosso del gatto di Schrodinger.

Per farlo simulerò l’esperimento con il computer quantistico che IBM mette a disposizione sul web.
Questo è il primo passo:

![g1](https://user-images.githubusercontent.com/25941322/149671630-49533098-0a8a-4944-ae71-bbe7edcc1a03.gif)


Assumiamo che il qubit q0 sia l’atomo radioattivo e il qubit q1 il gatto, quando q0 vale |0} l’atomo non è decaduto, quando vale |1} è decaduto, quando q1 vale |0} il gatto è vivo e quando vale |1} il povero gatto è morto.

Inserendo una porta di Hadamard sul qubit q0 lo mettiamo in uno stato di sovrapposizione quantistica (decaduto, non decaduto).

A questo punto mettiamo il gatto dentro la scatola:

![g2](https://user-images.githubusercontent.com/25941322/149671667-81b6c2ca-43f5-434e-b7d7-adeb411dd07b.gif)


Per simulare l’introduzione del gatto ho messo una porta control_X che ha q0 come controllo e q1 come target, in questo modo, come si può vedere anche dal grafico delle probabilità, se l’atomo non decade q0 = |0} il gatto rimane vivo q1 = |0}, se l’atomo decade q0 = |1} il povero gatto muore q1 = |1}.

L’atomo radioattivo e il gatto (q0 e q1) sono in uno stato di sovrapposizione e in entanglement tra loro (per noi al di fuori della scatola il gatto è vivo e morto contemporaneamente).

Dopo qualche minuto andiamo ad aprire la scatola per vedere se il gatto è vivo o morto, facendo una misura del qubit q1 (il gatto) che ci dirà se è vivo |0}:

![g3](https://user-images.githubusercontent.com/25941322/149671698-9b278ac6-4cd3-42e8-95cc-06eeda452b58.gif)


O se è morto |1}:

![g4](https://user-images.githubusercontent.com/25941322/149672123-58a7b493-4dab-44c1-8c8b-9984ba8914d2.gif)


Quello che succede è che quando apriamo la scatola facciamo collassare la funzione d’onda, che è in uno stato di sovrapposizione (|00} + |11}), in uno dei due stati.

Ora però, proviamo a vedere la cosa da un altro punto di vista, entriamo anche noi a far parte dell’esperimento, a questo punto noi siamo il qubit q2:

![g5](https://user-images.githubusercontent.com/25941322/149672143-39c92db5-d38b-4ed3-82cf-0cd7c58fa42a.gif)


Quando apriamo la scatola e osserviamo il gatto non facciamo altro che entrare in entanglement con lui:

![g6](https://user-images.githubusercontent.com/25941322/149672203-53bf9cb3-351a-47a6-934d-a14ef31cd928.gif)


E così quando q2 vale |0} noi siamo felici perché vediamo il gatto vivo, quando vale|1} siamo tristi perché vediamo il gatto morto.

Ma quale delle due condizioni osserveremo?

Secondo un osservatore che fuori dalla nostra casa noi siamo in sovrapposizione e in entanglement con il gatto e l’atomo radioattivo (|000} + |111}).

Questa non è altro che l’interpretazione a ‘molti mondi’, dove non c’è il collasso della funzione d’onda, ma ci sono due universi paralleli, uno in cui l’atomo non è decaduto, il gatto è vivo e noi siamo felici.

L’altro in cui l’atomo è decaduto, il gatto è morto e noi siamo tristi.

Però, ovviamente, non possiamo avere esperienza dei due mondi contemporaneamente, perché esistono 2 noi che non possono comunicare tra loro.

Voi quale delle due interpretazioni preferite: il collasso della funzione d’onda, o i molti mondi?
